Merhabalar,

Bu sayfada, Marmara Üniversitesi > Fen Bilimleri Enstitüsü > Elektrik-Elektronik Mühendisliği Yüksek Lisans eğitiminde Gömülü Sistemler ile Mobil Uygulamalar dersi için yapmış olduğum SmartM Akıllı Ayna projesinin detaylı anlatımını yapacağım.

Bu çalışmada, karşısındaki cismi/nesneyi yansıtan bir aynayı Nesnelerin İnterneti kapsamında Akıllı Cihaz haline getirme çalışması yapılmıştır. Bu proje sayesinde aynadan Konum Bilgisi, Hava Durumu Bilgisi, Haberler, Saat, Tarih, Mailler, Günlük Faaliyetler, Önemli Notlar vb. gündelik bilgileri alınacaktır. Ayrıca Google Assistant API eklenerek proje ses komutuyla kontrol edilebilir hale gelecektir.

Bu eklenti sayesinde, Pamuk Prenses ve Yedi Cüceler masalındaki gibi aynanın karşısına geçip “Ayna ayna söyle bana var mı benden güzeli bu dünyada?” diyebileceğiz:)